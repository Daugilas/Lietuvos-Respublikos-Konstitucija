###10 S K I R S N I S

#LIETUVOS RESPUBLIKOS Seimas

####78 straipsnis.

Aukščiausiasis Lietuvos Respublikos valstybinės valdžios organas yra Lietuvos Respublikos Seimas.  
Lietuvos Respublikos Seimo kompetencijai priklauso:

1. priimti Lietuvos Respublikos Konstituciją, daryti joje pakeitimus;
2. skirti Lietuvos Respublikos deputatų rinkimus ir tvirtinti Respublikos rinkiminės komisijos sudėtį;
3. tvirtinti Lietuvos Respublikos svarbiausių ekonominio ir socialinio vystymo programų projektus; tvirtinti Lietuvos Valstybės biudžetą; kontroliuoti, kaip vykdomos programos ir biudžetas; tvirtinti jų įvykdymo ataskaitas; jei reikia, daryti biudžeto pakeitimus;
4. įstatymiškai reguliuoti nuosavybės santykius ūkio, socialinės ir kultūrinės veiklos valdymo organizavimą, biudžetinės ir finansinės sistemos, darbo apmokėjimo, kainodaros ir apmokestinimo santykius, aplinkos apsaugos ir gamtos išteklių naudojimo, taip pat piliečių konstitucinių teisių, laisvių ir pareigų realizavimo organizavimą ir kitus santykius;
5. aiškinti Lietuvos Respublikos įstatymus;
6. steigti Lietuvos Respublikos Seimui atskaitingus valstybės organus; nustatyti Lietuvos Respublikos aukščiausiųjų ir vietinės valstybinės valdžios organų steigimo ir jų veiklos tvarką;
7. nustatyti Lietuvos Respublikos prokuratūros, teismų ir kitų teisingumo organų sistemą, įstatymiškai įtvirtinti jų kompetenciją bei veiklos tvarką;
8. rinkti Lietuvos Respublikos Seimo Pirmininką;
9. rinkti Lietuvos Respublikos Seimo Pirmininko pavaduotojus ir Sekretorių;
10. skirti Lietuvos Respublikos Ministrą Pirmininką ir kitus Vyriausybės narius, daryti Vyriausybės pakeitimus, Vyriausybės pasiūlymu sudaryti ir panaikinti Lietuvos Respublikos ministerijas;
11. skirti Lietuvos Aukščiausiojo Teismo pirmininką, šio teismo skyrių pirmininkus, Aukščiausiojo Teismo pirmininko siūlymu skirti šio teismo teisėjus, tvirtinti Lietuvos Respublikos Seimo Prezidiumo paskirtus Lietuvos apeliacinio teismo teisėjus, skirti Lietuvos Respublikos generalinį prokurorą ir jo pavaduotojus, skirti Lietuvos Respublikos Seimui atskaitingų valstybės organų vadovus; tvirtinti Lietuvos Respublikos prokuratūros ir kitų steigiamų Lietuvos Respublikos Seimui atskaitingų valstybės organų kolegijas;
12. reguliariai išklausyti jos sudaromų arba renkamų organų, išskyrus Lietuvos aukščiausiąjį teismą, taip pat jos skiriamų pareigūnų ataskaitas; prireikus, slaptu balsavimu spręsti pasitikėjimo Lietuvos Respublikos Vyriausybe, kitais Seimo sudaromais valstybės organais ar konkrečiu jų nariu, išskyrus Lietuvos aukščiausiąjį teismą, klausimą;
13. nustatyti reikiamas priemones Valstybės saugumo ir viešosios tvarkos užtikrinimo srityje; prireikus, svarstyti nacionalinių ir tarpnacionalinių santykių klausimus;
14. keisti Lietuvos Respublikos administracinį teritorinį suskirstymą ir nustatyti šių klausimų sprendimo tvarką;
15. keisti administracinio teritorinio vieneto pavadinimą ir statusą; spręsti kitus administracinės teritorinės struktūros klausimus;
16. svarstyti Lietuvos Respublikos užsienio politikos klausimus; nustatyti Lietuvos Respublikos užsienio politikos pagrindinius principus;
17. ratifikuoti ir denonsuoti Lietuvos Respublikos tarptautines sutartis;
18. steigti Lietuvos Respublikos valstybinius apdovanojimus;
19. priimti sprendimą surengti referendumą savo iniciatyva arba kai to pareikalauja ne mažiau kaip trys šimtai tūkstančių Lietuvos Respublikos piliečių;
20. leisti amnestijos aktus;
21. panaikinti Vyriausybės nutarimus ir potvarkius, taip pat rajonų ir Respublikos miestų tarybų sprendimus, jeigu jie prieštarauja įstatymams;
22. spręsti kitus valstybinės reikšmės klausimus.

Lietuvos Respublikos Seimas priima Lietuvos Respublikos įstatymus ir nutarimus.

Lietuvos Respublikos įstatymai gali būti priimami ir referendumu.
 
####79 straipsnis.

Lietuvos Respublikos Seimas susideda iš ketveriems metams renkamo 141 deputato.

Lietuvos Respublikos Seimas gali nutraukti savo įgaliojimus anksčiau laiko. Toks nutarimas gali būti priimtas dviejų trečdalių bendro deputatų skaičiaus balsų dauguma. Tokiu atveju skelbiami pirmalaikiai rinkimai, o Seimas vykdo valstybinės valdžios funkcijas tol, kol išrinkta nauja Lietuvos Respublikos aukščiausioji valstybinės valdžios institucija susirinks į pirmąjį posėdį.

Seimas savo išrinktos Mandatų komisijos teikimu priima sprendimą dėl deputatų įgaliojimų pripažinimo. Konstatavus rinkimų įstatymo pažeidimo atvejį kurioje nors rinkiminėje apygardoje, turintį lemiamos įtakos rinkimų rezultatams, deputato rinkimai toje apygardoje pripažįstami negaliojančiais.

####80 straipsnis.

Lietuvos Respublikos Seimas kasmet renkasi į eilines – pavasario ir rudens – sesijas. Pavasario sesija prasideda kovo 10 dieną ir baigiasi birželio 30 dieną, o rudens sesija prasideda rugsėjo 10 dieną ir baigiasi gruodžio 23 dieną. Seimas savo nutarimu gali sesiją pratęsti.

Neeilines sesijas šaukia Lietuvos Respublikos Seimo Prezidiumas savo iniciatyva arba pasiūlius ne mažiau kaip trečdaliui Seimo deputatų.

Lietuvos Respublikos Seimo sesija susideda iš Seimo posėdžių, taip pat Seimo nuolatinių komisijų posėdžių, rengiamų laikotarpiu tarp jų. Sesija pradedama ir baigiama Seimo posėdžiuose.

Seimo posėdžiams vadovauja Lietuvos Respublikos Seimo Pirmininkas arba jo pavaduotojas. Seimo Pirmininko pavedimu Lietuvos Respublikos Seimo posėdžiams gali pirmininkauti Seimo renkami seniūnas arba jo pavaduotojas.

Pirmoji naujojo šaukimo Seimo sesija šaukiama, kai pasibaigia ankstesniojo šaukimo Seimo įgaliojimų laikas ir yra išrinkti ne mažiau kaip du trečdaliai visų deputatų.

Pirmąjį po rinkimų Seimo posėdį pradeda Respublikos rinkiminės komisijos pirmininkas, o po to posėdžiui vadovauja Lietuvos Respublikos Seimo Pirmininkas arba jo pavaduotojas.

####81 straipsnis.

Įstatymų leidybos iniciatyvos teisė Lietuvos Respublikos Seime priklauso Seimo deputatams, Seimo Prezidiumui, Seimo Pirmininkui, Seimo nuolatinėms komisijoms, Vyriausybei, Aukščiausiajam teismui, Lietuvos Respublikos generaliniam prokurorui.

Įstatymų leidybos iniciatyvos teisę taip pat turi politinės partijos, visuomeninės organizacijos jų respublikinių organų asmenyje.

####82 straipsnis.

Įstatymų projektai ir kiti klausimai, pateikti svarstyti Lietuvos Respublikos Seimui, preliminariai aptariami jos posėdžiuose, po to perduodami nagrinėti vienai arba kelioms Seimo komisijoms.

Šių projektų ir kitų klausimų svarstymas Seimo posėdžiuose tęsiamas po to, kai išklausomos atitinkamų komisijų išvados bei rekomendacijos dėl projektų.

Lietuvos Respublikos įstatymai, Seimo nutarimai arba kitokie aktai laikomi priimti, jeigu už juos balsavo dauguma Seimo deputatų, dalyvaujančių sesijoje.

Įstatymų projektai ir kiti svarbiausi Respublikos valstybinio bei visuomeninio gyvenimo klausimai Seimo sprendimu gali būti pateikti visuomenės svarstymui.

####83 straipsnis.

Lietuvos Respublikos įstatymai, Seimo nutarimai ir kitokie aktai skelbiami Lietuvos Respublikos Seimo Pirmininko pasirašyti.

####84 straipsnis.

Lietuvos Respublikos Seimo Prezidiumas yra atskaitingas Seimo organas, užtikrinantis Seimo darbo organizavimą ir atliekantis kitus įgaliojimus Lietuvos Respublikos Laikinojo Pagrindinio įstatymo ir kitų įstatymų numatytose ribose.

Lietuvos Respublikos Seimo Prezidiumas sudaromas iš vienuolikos asmenų.

Į Seimo Prezidiumą pagal pareigas įeina: Seimo Pirmininkas, Seimo Pirmininko pavaduotojai ir Seimo Sekretorius. Kitus Seimo Prezidiumo narius renka Seimas.

Lietuvos Respublikos Seimo Prezidiumui vadovauja Seimo Pirmininkas, o jam nesant - Pirmininko pavaduotojas.

####85 straipsnis.

Lietuvos Respublikos Seimo Prezidiumas:

1. šaukia naujojo šaukimo Seimo pirmąją sesiją;
2. organizuoja Seimo sesijų rengimą;
3. koordinuoja Seimo nuolatinių komisijų veiklą;
4. prireikus padeda Seimo deputatams vykdyti jų įgaliojimus;
5. sprendžia metodinės paramos teikimo savivaldybių taryboms klausimus;
6. padeda organizuoti ir vykdyti referendumus, taip pat Lietuvos Respublikos įstatymų projektų ir kitų svarbiausių Respublikos valstybinio bei visuomeninio gyvenimo klausimų visuomenės svarstymus;
7. suteikia Lietuvos Respublikos pilietybę; sprendžia klausimus dėl Lietuvos pilietybės netekimo, dėl prieglobsčio suteikimo;
8. skiria Lietuvos Respublikos apdovanojimus ir suteikia garbės vardus;
9. skiria apylinkių ir apygardų, taip pat Lietuvos apeliacinio teismo teisėjus; teikia malonę asmenims, kuriuos yra nuteisę Lietuvos teismai;
10. skiria ir atšaukia Lietuvos diplomatinius atstovus užsienio valstybėse ir prie tarptautinių organizacijų;
12. vykdo kitokius Seimos pavedimus.

Lietuvos Respublikos Seimo Prezidiumas leidžia nenormatyvinius įsakus ir priima nutarimus.

Pasibaigus Seimo įgaliojimams, Seimo Prezidiumas išlaiko savo įgaliojimus, kol naujai išrinktas Seimas susirinks į pirmąją sesiją ir sudarys naująjį Prezidiumą.

####86 straipsnis.

Lietuvos Respublikos Seimo Pirmininkas yra aukščiausias Lietuvos Respublikos pareigūnas ir atstovauja Lietuvos Respublikai tarptautiniuose santykiuose.

Lietuvos Respublikos Seimo Pirmininką renka Seimas iš Seimo deputatų slaptu balsavimu penkeriems metams ir ne daugiau kaip dviem kadencijoms paeiliui. Jį slaptu balsavimu gali atšaukti Seimas.

Seimo Pirmininkas atskaitingas Seimui.

####87 straipsnis.

Lietuvos Respublikos Seimo Pirmininkas:

1. vykdo bendrąjį vadovavimą rengimui klausimų, kuriuos turi apsvarstyti Seimas; pasirašo Lietuvos Respublikos įstatymus ir kitus Seimo ir Seimo Prezidiumo priimtus aktus;
2. pateikia Seimui pranešimus dėl Respublikos padėties ir dėl svarbių Lietuvos vidaus ir užsienio politikos klausimų;
3. pateikia Seimui kandidatūras išrinkimui į Seimo Pirmininko pavaduotojų ir Seimo Sekretoriaus pareigas;
4. pateikia Seuimui kandidatūras paskyrimui arba išrinkimui į Lietuvos Respublikos Ministro Pirmininko, Lietuvos Respublikos aukščiausiojo teismo pirmininko, šio teismo skyrių pirmininkų, Lietuvos Respublikos generalinio prokuroro, kitų Seimui atskaitingų valstybės organų vadovų pareigas;
5. veda derybas ir pasirašo Lietuvos Respublikos tarptautines sutartis, pateikdamas jas ratifikuoti Lietuvos Respublikos Seimui;
6. priima užsienio valstybių diplomatinių atstovų įgaliojamuosius ir atšaukiamuosius raštus.

Lietuvos Respublikos Seimo Pirmininkas leidžia potvarkius.

Seimo Pirmininko pavaduotojai vykdo Pirmininko įgaliojimu kai kurias jo funkcijas ir pavaduoja Pirmininką, jeigu jo nėra arba jis negali eiti savo pareigų.

####88 straipsnis.

Lietuvos Respublikos Seimas sudaro iš Seimo deputatų nuolatines komisijas rengti įstatymų projektams, preliminariai nagrinėti ir ruošti klausimams, priskirtiems Seimo kompetencijai, taip pat padėti įgyvendinti Lietuvos Respublikos įstatymus ir kitus Seimo priimtus sprendimus, kontroliuoti valstybinių organizacijų veiklą.

Seimas prireikus sudaro tardymo, revizijos ir kitas komisijas bet kuriuo klausimu.

####89 straipsnis.

Pareigūnai, įeinantys į Lietuvos Respublikos Vyriausybės sudėtį, kitų Seimo sudaromų valstybės organų vadovai, Lietuvos aukščiausiojo teismo teisėjai, taip pat Lietuvos Respublikos prokuratūros ir Lietuvos valstybinio arbitražo kolegijų nariai renkami ir skiriami, kai yra atitinkamų Seimo nuolatinių komisijų išvada.

Naujai išrinkta Lietuvos Respublikos Seimas gali skirti Ministrą Pirmininką ir jo pavaduotojus dar neišrinkusi Seimo nuolatinių komisijų.

Visi valstybiniai ir visuomeniniai organai, organizacijos ir pareigūnai privalo vykdyti Seimo komisijų reikalavimus, pateikti joms reikiamą medžiagą ir dokumentus.

Komisijų rekomendacijas privalo apsvarstyti valstybiniai ir visuomeniniai organai, įstaigos ir organizacijos. Apie svarstymo rezultatus ir priemones, kurių imtasi, turi būti pranešta komisijoms jų nustatytu laiku.

####90 straipsnis.

Seimo deputatas Seimo sesijose turi teisę pateikti paklausimą Vyriausybei, jos nariams, kitų valstybės organų, kuriuos sudaro arba išrenka Seimas, vadovams. Jie privalo atsakyti žodžiu arba raštu Seimo sesijoje ne vėliau kaip per tris dienas arba kitokia Seimo nustatyta tvarka.

Lietuvos Respublikos Seimo deputatas negali būti patrauktas baudžiamojon atsakomybėn, suimtas, jam teismine tvarka negali būti skiriamos administracinės nuobaudos be Seimo sutikimo, o laikotarpiu tarp jos sesijų – be Seimo Prezidiumo sutikimo.

####91 straipsnis.

Seimo ir jo organų veiklos tvarką nustato Seimo reglamentas bei kiti Lietuvos Respublikos įstatymai, leidžiami remiantis Lietuvos Respublikos Laikinuoju Pagrindiniu Įstatymu.

####92 straipsnis.

Lietuvos Respublikos Seimas kontroliuoja visų jai atskaitingų valstybinių organų veiklą.

Valstybinės kontrolės funkcijoms vykdyti Lietuvos Seimas steigia kontrolės organus. Jų organizavimo ir veiklos tvarką nustato įstatymas.
