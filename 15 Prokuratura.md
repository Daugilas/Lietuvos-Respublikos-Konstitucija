###15 S K I R S N I S

#PROKURATŪRA

####125 straipsnis.

Priežiūrą, kad visos ministerijos, departamentai, kontrolės organai, valstybinės tarnybos, inspekcijos, vietinės valstybinės valdžios ir valdymo,organai, komercinės ūkinės veiklos dalyviai, kitokie valdymo organai, partijos, visuomeninės organizacijos ir visuomeniniai judėjimai, pareigūnai, taip pat piliečiai Lietuvos Respublikos teritorijoje vykdytų įstatymus, įgyvendina Lietuvos Respublikos generalinis prokuroras bei jam pavaldūs teritorijų prokurorai.

####126 straipsnis.

Lietuvos Respublikos Seimo Pirmininko teikimu Lietuvos Respublikos generalinį prokurorą skiria Seimas, kuriai jis yra atsakingas ir atskaitingas.

####127 straipsnis.

Lietuvos Respublikos generalinio prokuroro pavaduotojus Respublikos generalinio prokuroro teikimu skiria Seimas.

Vyriausiuosius teritorijų prokurorus skiria Lietuvos Respublikos generalinis prokuroras.

####128 straipsnis.

Lietuvos Respublikos generalinio prokuroro, jo pavaduotojų ir vyriausiųjų teritorijų prokurorų įgaliojimų laikas - penkeri metai.

####129 straipsnis.

Lietuvos Respublikos prokuratūros organai vykdo savo įgaliojimus nepriklausomai nuo kitų valstybinės valdžios ir valdymo organų, pareigūnų, būdami pavaldūs tik Lietuvos Respublikos generaliniam prokurorui.

Prokuratūros organizavimo ir veiklos tvarką nustato Lietuvos Respublikos prokuratūros įstatymas.
