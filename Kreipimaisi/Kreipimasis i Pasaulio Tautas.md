###LIETUVOS RESPUBLIKOS AUKŠČIAUSIOSIOS TARYBOS

###K R E I P I M A S I S

#Į PASAULIO TAUTAS

1990 m. kovo 11 d.  
Vilnius

Lietuvos Respublikos Aukščiausioji Taryba, paskelbusi nepriklausomos Lietuvos valstybės tęstinumą ir sugrįžimą į laisvųjų pasaulio šalių šeimą, tikisi jų broliško solidarumo ir paramos.

Mūsų sprendimas nėra nukreiptas nė prieš vieną valstybę, nė prieš vieną Lietuvoje gyvenančią tautybę. Tai kelias, kuris leidžia užtikrinti Lietuvoje žmogaus, piliečio ir tautinių bendrijų teises, atsiverti laisvam bendravimui, įnešti mūsų atsakomybės ir darbo indėlį į kuriamą teisingumo ir santarvės pasaulį.

Tepadeda mums Dievas ir visi geros valios žmonės.

&nbsp;  
&nbsp;  

LIETUVOS RESPUBLIKOS  
AUKŠČIAUSIOSIOS TARYBOS PIRMININKAS  
V. LANDSBERGIS
